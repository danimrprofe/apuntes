# Eines per polir

## Paper de vidre

![imagen](media/image28.jpeg)

Per polir (allisar) la fusta, a més de les llimes, també s'utilitza el paper de vidre. Sovint es fa servir després d'haver passat la llima, per aconseguir un acabat encara més llis.

Es tracta d'un paper fort que porta enganxades petites partícules de material abrasiu (és a dir, que si hi freguem un cos, té la capacitat de desgastar-lo).

N'hi ha de diferents tipus, segons la mida de les partícules:

- De gra fi
- De gra mitjà
- De gra gruixut.

Com més petit sigui el gra, més llis quedarà el material treballat.

![imagen](media/image29.png)

![imagen](media/image29.png)

## Polidores

Polir a mà una superfície gran pot ser una feina molt pesada i que requereix molt temps, per això normalment es fa servir una màquina-eina que es diu polidora. N'hi ha de molts tipus, a la foto hi pots veure una de les més usades, la polidora orbital.

Un altre tipus molt corrent és la polidora de banda.

## Eines per raspallat

El raspallat consisteix en treure les capes fines de material d'una peça de fusta amb la intenció d'anivellar-la (deixar la superfície recta), disminuir-ne les dimensions o obtenir un acabat més llis.

## Ribots

El raspallat es fa mitjançant una eina anomenada ribot. Es fa servir molt, per exemple, per reduir lleugerament la mida de les portes i finestres i fer que no hi hagi fricció amb el marc. El ribot manual està format per una caixa de fusta de la qual sobresurt una fulla de metall a la part inferior. La fulla està molt esmolada, de manera que, en arrossegar el ribot per sobre d'una superfície de fusta, arrenca els encenalls en forma de làmina fina.

Actualment s'usen molt els ribots elèctrics.

![imagen](media/image30.png)
